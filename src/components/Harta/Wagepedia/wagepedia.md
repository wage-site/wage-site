## Despre Platforma

### Senzorii W.A.G.E.

In anul 2021, s-a desfășurat un eveniment important, care va contribui concret la îmbunătățirea calității vieții oamenilor din municipiul Câmpulung.

Noi, W.A.G.E. Team am intrat in posesia unor senzori performanti prin care se va putea măsura într-o manieră accesibilă calitatea aerului din oraș.

Astfel, muscelenii vor avea posibilitatea să cunoască mai multe coordonate importante pentru un mediu curat și o viață mai bună.

### Date meteo

Senzorii de calitate a aerului citesc in timp real o serie de parametri: PM1, PM2.5, PM10, temperatura, presiunea si umiditatea pe tema starii curente a aerului in locatia in care se afla.

Senzorii noștri sunt plasați în astfel de locații pentru a reflecta cel mai bine calitatea aerului într-o zonă dată.

Valoarea dată este presiunea deasupra nivelului mării, calculată din valorile date de senzor, ținând cont de înălțimea la care a fost montat.

### Valorile maxime admise ale poluantilor

Particulele în suspensie (PM) cuprind particule solide și lichide suspendate în aer.

În funcție de dimensiunea lor, particulele în suspensie pot fi clasificate în PM10 (particule grosiere) și în PM2,5 (particule fine).

Valoarea maxima zilnica admisa este de 50 µg/m3 PM10; a nu se depăşi de peste 7 ori într-un an calendaristic.

O problemă importantă o reprezintă particulele cu diametrul aerodinamic mai mic de 10 micrometri, care trec prin nas și gât şi pătrund în alveolele pulmonare provocând inflamații și intoxicări.

Sunt afectate în special persoanele cu boli cardiovasculare și respiratorii, copiii, vârstnicii şi astmaticii.

- Dioxidul de azot (NO2) este un gaz toxic, de culoare brun-roșcat. El face parte din categoria oxizilor de azot (NOX). Oxizii de azot sunt un grup de gaze foarte reactive, care conțin azot și oxigen în cantităţi variabile. Majoritatea oxizilor de azot sunt gaze fără culoare sau miros. - Pragul de alerta pentru acest gaz este 400 ug/m3 - măsurat timp de 3 ore consecutive, în puncte reprezentative pentru calitatea aerului pentru o suprafața de cel puțin 100 km2 sau pentru o întreaga zonă sau aglomerare, oricare dintre acestea este mai mică.
- Valoarea limită orără pentru protecția sănătăţii umane este de 200 ug/m3 NO2, iar valoarea limită anuală pentru protecția sănătăţii umane este de 40 ug/m3 NO2
- Nivelul critic anual pentru protecția vegetației este de 30 ug/m3 NOx

## Despre Poluarea Aerului

### Ce este smogul?

Smogul este un tip de poluare a aerului.

Din punct de vedere științic, smogul denotă o concentrație mărită a poluanților din aer deasupra unei zone dens populate având condiții meteorologice deosebite (de exemplu inversiune termică). În general, smogul apare numai în timpul vremii cu vânt slab.

Smogul clasic este rezultatul arderii carbonilor si este un amestec de fum si dioxid de sulf.

Smogul fotochimic este un tip de smog ce include o mixtură de agenți poluati cum sunt ozonul sau VOCs. Acest tip de smog aparține industriei moderne.

### Cum se formeaza smogul?

In timpul orelor de varf in zonele urbane concentratia atmosferica de oxizi de azot si hidrocarburi creste rapid pe masura ce aceste substante sunt emise de automobile sau de alte vehicule.

In acelasi timp cantitatea de dioxid de azot din atmosfera scade datorita faptului ca lumina solara cauzeaza descompunerea acestuia in oxid de azot si atomi de oxigen. Aceasta combinatie produce un nor toxic de culoare galbuie cunoscut drept smog fotochimic.

Smogul apare adesea in zonele oraselor de coasta si este o adevarata problema a poluarii aerului in mari orase precum Atena, Los Angeles, Tokyo.

### Cum ne afecteaza poluarea aerului?

Oamenii și comunitățile prosperă când petrec timp în natură, făcând mișcare, socializând și relaxându-se.  
În același timp, când trăim, muncim, mergem la școală sau la joacă în medii poluate, suferă atât corpul, cât și mintea.

Protejarea naturii nu înseamnă protejarea planetei. Înseamnă asigurarea sănătății și a unei stări de bine pentru noi înșine și pentru copiii noștri.

Prevenirea poluării este o măsură de sănătate publică. Pe termen lung, schimbările climatice amenință însăși existența modului nostru de viață. Aceasta înseamnă pierderea imediată de vieți omenești din cauza valurilor de căldură, a incendiilor forestiere și a inundațiilor, precum și amenințări pe termen mai lung la adresa producției de alimente din cauza schimbării tiparelor meteorologice.

### Ce pot face pentru a imbunatati calitatea aerului?

Deși avem, poate, senzația că nu putem face lucruri mari, atunci când vine vorba despre menținerea și îmbunătățirea calității aerului, sunt o mulțime de pași mici, care, dacă sunt respectați, pot duce la efecte benefice pentru mediul înconjurător și pentru calitatea vieții.

Nu doar autoritățile sunt responsabile pentru menținerea și îmbunătățirea calității aerului, ci și fiecare dintre noi, acasă, putem contribui la diminuarea poluării și ne putem proteja de efectele nocive ale acesteia.

- În funcție de rezultatele furnizate de serviciul nostru de monitorizare, ne putem echipa locuința cu purificatoare de aer, care sunt prevăzute cu filtre ce elimină eficient particulele de praf și scad cantitatea de poluanți din aer.
- De asemenea, sistemele de ventilație sunt extrem de eficiente pentru a purifica aerul, fiind potrivite nu doar pentru locuință, ci și pentru clădirile de birouri sau pentru spațiile închise de dimensiuni mari.
- Este recomandat să folosim, de câte ori avem ocazia, transportul în comun, mijloacele alternative de deplasare (de exemplu, bicicleta) sau mersul pe jos, pentru a elimina particulele nocive produse de mașini.

## Cine suntem noi?

### W.A.G.E. Team

La începutul lunii februarie a fost înființata echipa WAGE Team a Colegiului Național Dinicu Golescu.

Elevi a mai multor clase, din dorința de a aduce beneficii substanțiale și de a contribui la îmbunătățirea mediului in care trăim.

Această echipă s-a format odată cu intrarea Colegiului Național „Dinicu Golescu” în proiectul european Pulchra.

Suntem un grup alcătuit din elevi si profesori, care are ca scop îmbunătățirea calității vieții în orașul Câmpulung.

### Colaboratori

Pentru a aduce acest serviciu de monitorizare la viata am colaborat cu diferite scoli, institutii publice si voluntari care ne-au ajutat sa punem in functiune senzorii.
